# OBJ formátumú háromdimenziós modellek automatikus ellenőrzése és korrekciója

*szakdolgozat*

## Feladat

A WaveFront OBJ szabvány a leginkább elterjedt háromdimenziós objektum leírási módok közé tartozik. A szabványt a különböző megjelenítő és szerkesztő eszközök változatos mértékben támogatják. Az Interneten fellelhető modellek importálásánál ez gyakori problémát okoz. A dolgozat célja egy olyan alkalmazás megtervezése és kifejlesztése, amely alkalmas OBJ fájlok elemzésére, és a benne lévő hibák javítására. A dolgozatnak be kell mutatnia az OBJ szabvány lényeges elemeit. Részletezni kell a szöveges feldolgozás folyamatát. Külön ki kell térni a fájlokban előforduló gyakori problémákra, azok megoldási módjára. Az elkészült alkalmazás használatát példákkal illusztrálva be kell mutatni.

